<!DOCTYPE html>
<html lang="cs-cz">
    <head>
        <meta charset="UTF-8">
      	<meta name="viewport" content="width=device-width,minimum-scale=1,initial-scale=1">
        <title>Něco se hnulo - Věra Nováčková</title>
        <link rel="stylesheet" href="../files/style.css" type="text/css">
    </head>
    <body>
        <header>
            <a href="../index.html">
                <img src="../files/logo.svg" alt="Logo" width="105" height="138">
            </a>
            <nav>
                  <ul>
                    <li><a href="../index.html">Úvod</a></li>
                    <li><a href="../sluzby.html">Služby</a></li>
                    <li class="select"><a href="../clanky.html">Články</a></li>
                    <li><a href="../o-mne.html">O mně</a></li>
                    <li><a href="../kontakt.html">Kontakt</a></li> 
                </ul>
            </nav>
        </header>
        <main>
            <div class="content column__justify-sBetween previewSection--title">
            	<h1>Něco se hnulo?</h1>
            	<p class="textMore">Listopad 2022</p>                                                 
            </div>
            
            </dl>
            <article>
            <section> 
            <p>
Marek je ochoten jít ven jenom tehdy, když má opravdický důvod. Doktory nerozporuje a většinou se i podaří, že ho tam dostanu (pokud Markův denní režim je v souladu s tím obvyklým). Opravdický důvod proč jít ven, je pro mého syna tehdy, když potřebuje sehnat něco ke svým projektům. Záminka jídla nebo nákupu ho nepřesvědčí, aby se oblékl a vyrazit. Musí tam být opravdu pádný důvod.
          </p>
          <p>
Jsem nadšená z veřejné prádelny a velkoobjemových praček. Kousek od nás je prádelna Lavor, do které jsem včera vyrazila vyprat peřiny. Markovi jsem nabídla, jestli se nepřidá, s vědomím, že tohle pro něj důvod opravdu nebude. A najednou slyším: „Tak jo, půjdu s tebou“. 
         </p>
          <p>
Překvapení na mé straně a zároveň i zvýšení náročnosti na propracování plánu, jak vyprané peřinky přestěhujeme, aby se ani cípem nemohly dotknout něčeho potenciálně špinavého. 
<br>Zatímco se prádlo kroutilo v pračkách, tak jsem vedle v krámě nakoupila ponožky. Marek v klidu stál před obchodem. Vydali jsme se na jídlo do McDonalda a po cestě jsem zaskočila do lékárny, Marek v klidu čeká. 
          </p>
          <p>
Takový klidný společník. „Marku, je to tady pro tebe v pohodě? Hodně čekáme ..“ „Jo, v pohodě. Stejně nemám co dělat.“ 
<br>Pak přišel čas přestěhování prádla z praček do sušičky. V klidu a ochotně mi pomáhal. „Já si dojdu pro kafe. Můžu tě tu nechat s vozíkem a taškami na prádlo?“ „Jojo“, v klidu zvedá hlavu od svého telefonu. Pak ještě nákup...
          </p>
          <p>
Večer o našem společném čase přemýšlím. Bylo to docela hezké, takové v klidu a pohodě. Až neobvykle. Možná už lépe zvládá čekání. To je dobrá zpráva. Anebo se tak zoufale nudí, že byl ochoten i takhle se mnou chodit po krámech. To dobrá zpráva není. 
<br>Ze vzpomínky mi vyskočí věta, kterou mi pověděl - „Já jsem s tebou rád“. To je milé. Že by se začalo rozvíjet semínko zájmu o společnost lidí? Mohl by si najít nějakého kamaráda, parťáka na svoje projekty. Taky jsem s ním ráda, ale něco se mi na tom prohlášení nezdá. Důležitý člověk pro Marka určitě jsem, ale vždycky to bylo, že jsem mu spíš pomáhala jako asistent v jeho projektech, nikoli že moje společnost by byla tím hlavním důvodem na výpravu vyrazit. Ty jo, to je nějaký divný.
        </p>
          <p>
Tak se ve svých myšlenkám točím, zatímco popíjím večerní čaj. Marek za mnou přijde a tak se ptám: „Hele, Marku, jak je možné, že jsi dneska tak ochotně se mnou chodil po obchodech, i když jsi tam neměl nic z toho svého. To nikdy nebylo. Co se změnilo?“
         </p>
          <p>
„Jo, to jsem ti neřekl. Já jsem využil výpravy, abych si založil nový účet u google. Z domova jsem se jim nezdál, protože jsem se hlásil přes zabezpečený prohlížeč. Chtěl jsem zkusit se zaregistrovat přes veřejnou wifinu a to prošlo. Buď v klidu, měl jsem důvod na výpravu jet.“
<br>Uf, to jsem ráda. Všechno je při starém.           </p>
          <p>
...A opět jsem si ověřila, jak důležité je nepředpokládat, nedělat si vlastní závěry, ale docela obyčejně se zeptat. 
         </p>
         
            
          </section>
           	<article class="content">
				</article>
		<p align="right"><a href="../clanky.html">Archiv článků</a></p>
                       </article>
           	<br>
        </main>
      <footer>
		<p>&#169; Ing. Věra Nováčková, 2019</p>
        <a href="../clanky/jiny-web.html"><span class="like--h3">Máme jiný web, protože i my jsme "jiní"</a><br>
		</footer>
    </body>
</html>