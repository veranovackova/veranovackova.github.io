<!DOCTYPE html>
<html lang="cs-cz">
    <head>
        <meta charset="UTF-8">
      	<meta name="viewport" content="width=device-width,minimum-scale=1,initial-scale=1">
        <title>Den by měl mít 26 hodin - Věra Nováčková</title>
        <link rel="stylesheet" href="../files/style.css" type="text/css">
    </head>
    <body>
        <header>
            <a href="../index.html">
                <img src="../files/logo.svg" alt="Logo" width="105" height="138">
            </a>
            <nav>
                  <ul>
                    <li><a href="../index.html">Úvod</a></li>
                    <li><a href="../sluzby.html">Služby</a></li>
                    <li class="select"><a href="../clanky.html">Články</a></li>
                    <li><a href="../o-mne.html">O mně</a></li>
                    <li><a href="../kontakt.html">Kontakt</a></li> 
                </ul>
            </nav>
        </header>
        <main>
            <div class="content column__justify-sBetween previewSection--title">
            	<h1>Den by měl mít 26 hodin</h1>
            	<p class="textMore">Říjen 2021</p>                                                 
            </div>
            
            </dl>
            <article>
            <section> 
            <p>
            Znáte teorii o emocionálních bankovních kontech?  </p>
<p> Autor touto metaforou popisuje množství důvěry a bezpečí ve vztahu k nějaké osobě. S rodiči na semináři si o ní povídáme především ve vztahu k našim dětem. Hledáme, co je vkladem na pomyslné bankovní konto a nacházíme – společný čas, pochopení, pozornost, mazlení, vyjít vstříc... Výdajem je pak - nucení k něčemu, co dítě nebo rodič nechce, křik, afekt, nátlak... </p>
<p>A také když se potřeby rodiče a dítěte zásadně míjí. Třeba takový režim vstávání.</p> 
.....
<p>„Já už půjdu spát“, říká mi Marek, když vstávám ráno z postele. Míjíme se. Má totiž otočený režim. Aby jeho den a noc byla v souladu se sluníčkem, tak by den měl 26-27 hodin. A to nemá. Takže se každý den Markovo vstávání o kousek posune a pak nastane několik dní, kdy se z mého syna stane noční tvor. Dneska vstával v 0:30 a do ložnice mi přišel popřát dobrou noc. Milé, že? Pro mě to ale bylo první vytržení ze spánku. V 1:30 se rozhodl, že je čas se přemístit do obýváku, což obnášelo značný šrum na chodbě našeho domku.  V 2:15 si šel upéct pizzu, takže hrabání v mrazáku, několikero bouchnutí dveřmi a rachtání plechem. Jo, snaží se být potichu, ale i v Praze v tuhle noční dobu ruch v ulicích, který by vytvářel šum na pozadí, ubývá. Po pizze je třeba dojít si na záchod, což je spojeno opět se šrumcem na chodbě a dalším mým probuzením. Je půl čtvrté a další pokus o usnutí se mi nedaří. Mezi spánkem a bděním visím další hodinu, kdy mi s usnutím pomáhá kočka, která se mi s vrněním přitiskla na záda. Něco po čtvrté se Markovi cosi nedaří v jeho projektu, což registruji zuřivým pochodováním po pokoji. Zasekl se v nastavování bitcoinového uzlu, který si nedávno sestavil. Vypráví mi to naštěstí až ráno při cestě do Alzy, na které jsme se domluvili o den dřív. Pořád je ještě tma a ráda bych spala, pochodování v pokoji ustává a mě opět vítá náruč spánku. Ovšem jenom na chvilku, protože pak … </p>
<p> ...I tak může vypadat noc mámy syna s Aspergerovým syndromem. Marek se fakt snaží. Ačkoli slunce ještě spí, tak on má den a zcela potichu být nedokáže. A já se fakt snažím být chápající, ale po několikero probuzení jsem nevyspalá a unavená. Když se rozumně zprovozním, ohřeji mu omáčku s knedlíkem a on za chvíli usíná.</p>
<p>Dneska jsme ze vztahového bankovního konta hlavně vybírali. Abychom se nedostali do dluhu, tak zkusím vytvořit vklad pro dostatek elánu a pozitivna na další složitější noci nebo jiné situace, kterých je s Markem pořád ještě dost, ačkoli je to již dospělý a velice rozumný mladý muž. A co to bude? Venku svítí sluníčko. Nechám se jím zlákat. </p>
.....
<p>Pokud vás zaujala teorie Emocionálních bankovních kont, tak hezky je popsaná na https://rustspolecne.cz/2011/06/emocni-bankovni-ucet/</p>
<p>Anebo si o ní můžeme spolu popovídat na seminářích - <a href="../sluzby.html">Služby</a> 

            
           </section>
                       </article>
            <div class="preview">
            <div class="content column__ration8-4 column__justify-sBetween previewSection--title">
                <h2>Články</h2>
                <p class="textMore"><a href="../clanky.html">Archiv článků</a></p>
            </div>
            <ul class="content column_ration4-4-4 previewSection">
             <li><a href="../clanky/o-nerealnych-ocekavanich.html"><span class="like--h3">O nereálných očekáváních</a></li>  
       <li><a href="../clanky/pochopeni-okoli.html"><span class="like--h3">Pochopení okolí - často nenaplněná potřeba rodičů "jiného" dítěte</a></li>  
     <li><a href="../clanky/osamostatnovani-ditete.html"><span class="like--h3">Jak na osamostatnovani dítěte</a></li>  
     
      </ul>
            </div>
        </main>
        <footer>
            <p>&#169; Ing. Věra Nováčková, 2019</p>
            <p>Autor technického řešení má diagnózu Aspergerův syndrom</p>
        </footer>
    </body>
</html>