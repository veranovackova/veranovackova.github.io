<!DOCTYPE html>
<html lang="cs-cz">
    <head>
        <meta charset="UTF-8">
      	<meta name="viewport" content="width=device-width,minimum-scale=1,initial-scale=1">
        <title>Respektující komunikace v praxi - Věra Nováčková</title>
        <link rel="stylesheet" href="../files/style.css" type="text/css">
    </head>
    <body>
        <header>
            <a href="../index.html">
                <img src="../files/logo.svg" alt="Logo" width="105" height="138">
            </a>
            <nav>
                  <ul>
                    <li><a href="../index.html">Úvod</a></li>
                    <li><a href="../sluzby.html">Služby</a></li>
                    <li class="select"><a href="../clanky.html">Články</a></li>
                    <li><a href="../o-mne.html">O mně</a></li>
                    <li><a href="../kontakt.html">Kontakt</a></li> 
                </ul>
            </nav>
        </header>
        <main>
            <div class="content column__justify-sBetween previewSection--title">
            	<h1>Respektující komunikace v praxi: O koblize a batohu</h1>
            	<p class="textMore">Ze života s Aspergerem, Říjen 2020</p>
            </div>
            <dl class="mainText">
              <dt><img src="../pictures/respektujici-komunikace-v-praxi.jpg" /></dt>
              <dd>Víte, co do snahy o respektující komunikaci s dětmi hází "šrapnel"?<br>Puberta.</dd>
              <p class="textMore">Obrázek šnečka: Marta Nováčková</p>
            </dl>
            <article>
            <section> 
              <p>„Zase jsi si nevzal tác, když jíš koblihu.“ Hodím výčitku na svého syna, který se nadšeně zakousl do koblihy. Zastaví se, pusu od cukru a&nbsp;na obličeji vidím, jak jsem jeho dětskou radost zarazila. Ach jo.</p>
              <p>Znáte to? Nebo pokyny: <br>
              • Pojď si uklidit ten batoh! <br>
              • Kdy uklidíš tady ty věci? Furt se to tady válí. <br>
              • Okamžitě sem přijď a tohle si ukliď.</p>
              <p>Takovéto a podobné věty se mi zdály v pořádku. Chtěla jsem, aby děti poslouchaly, protože to je přece ten správný způsob výchovy. Rodič vede, definuje pravidla a&nbsp;vyžaduje jejich dodržování. Stejně tak jsem to zažívala doma, když jsem sama byla malá. Příkazy. Nařízení. Kontrola. </p>
              <p>Na mě to fungovalo. Fungovalo to i&nbsp;na moji dceru. U&nbsp;mého syna s&nbsp;„jinakostí“ jsem ale narážela. Proč? Nerozuměla jsem tomu a&nbsp;rozdíl viděla v&nbsp;„Jinakosti“ spojené se synovými diagnózami. </p>
              <p>Už jsem pochopila důležitý parametr v&nbsp;komunikaci, na který je syn vysoce citlivý a&nbsp;to – NUTNOST ROVNÉHO A&nbsp;RESPEKTUJÍCÍHO PŘÍSTUPU, se kterým jsou příkazy a&nbsp;povely v&nbsp;rozporu. </p>
              <p>Respektující komunikaci se stále učím. Pokyny mám tak hluboko v&nbsp;krvi, že na „první dobrou“ mi na jazyk stále naskakují příkazové věty. A&nbsp;jak to v&nbsp;praxi vypadá například při příchodu domů? </p>
              <p>Pro mého syna je pobyt venku natolik vyčerpávající, že po příchodu si potřebuje ihned odpočinout. Za domovními dveřmi zahazuje batoh a&nbsp;zavírá se do pokoje, kde utíká do svých projektů, aby nabral energii. Dřív vedle batohu zůstávala i&nbsp;hromada oblečení. Na to si už energii zvládne vyšetřit. Batoh ale za dveře stále přistává.</p>
              <p>Štve mě to. Batoh uprostřed schodů, v&nbsp;místě, kudy chodím do špajzu a&nbsp;do koupelny, prostě vadí. Dohoda nám oběma pomohla vzájemně se pochopit. Já už vím, že si potřebuje odpočinout po příchodu domů a&nbsp;on ví, že za dveřmi věci překáží.</p>
              <p>Zádrhel je ale v&nbsp;tom, že při svém odpočinku se zabere do projektů a&nbsp;na batoh zapomene. Na mě je pak mu respektujícím způsobem připomenout naši úklidovou dohodu. Takže stojím před zapomenutým batohem a&nbsp;co bych nyní měla dělat?</p>
              <p>- Spoléhám na Markovu schopnost vzpomenout si na dohodu. Vyčkávám a&nbsp;batoh obcházím.</p>
              <p>- I já mám limity, a&nbsp;tak po X-tém obejití batohu již cítím sama v&nbsp;sobě nervozitu. Někdy polevím a&nbsp;batoh alespoň posunu kousek stranou pro snazší průchod. </p>
              <p>- Předtím, než moje nervozita z&nbsp;neuklizeného batohu vystoupá příliš vysoko, jdu za synem připomenout dohodu. Pečlivě sleduji svoje emoce, protože pokud se mi do věty dostane rozkazovačný či netrpělivý tón, tak se rázem z&nbsp;neutrálního připomenutí stává povel. A&nbsp;ačkoli je Marek středně funkční autista, tak na emoce a&nbsp;tlak z&nbsp;mojí strany má citlivost, za kterou by se nemusel stydět ani radar americké armády.</p>
              <p>- Přicházím do synova pokoje. Porucha pozornosti způsobuje, že mě občas vůbec nevnímá. Zaregistruje, že mu něco říkám, ale je ponořený ve svém projektu. Je na mě, abych upoutala jeho pozornost.</p>
              <p>- Další parametr respektující komunikace je, abych do věty nepřidala nějaký rýpavý dovětek. Něco jako „To jsem zvědavá, kdy ho uklidíš.“ Takovýto dovětek degraduje respektují větu podobně jako v&nbsp;matematice, kdy při násobení kladného a&nbsp;záporného čísla vzniká číslo záporné.</p>
              <p>- A pak říkám popisnou větu: „Marku, na schodech je tvůj batoh.“</p>
              <p>- Zvedne oči od počítače a&nbsp;ve výrazu tváře čtu jasné sdělení „Tak jo“ a&nbsp;svoji pozornost vrací k&nbsp;monitoru.</p>
              <p>Hm, prostě pořád puberťák. :) Ale občas se už objevují světlé chvilky, kdy si batoh uklidí rovnou po příchodu.</p>           
               </section>
                       </article>
            <div class="preview">
            <div class="content column__ration8-4 column__justify-sBetween previewSection--title">
                <h2>Články</h2>
                <p class="textMore"><a href="../clanky.html">Archiv článků</a></p>
            </div>
            <ul class="content column_ration4-4-4 previewSection">
            
             <li <li><a href="../clanky/nalehave-pozadavky.html"><img src="../pictures/nalehave-pozadavky-maly.jpg"><span class="like--h3">Jak na naléhavé požadavky</a></li>
 <li><a href="../clanky/krize-v-normalnim-kabate.html"><img src="../pictures/krize-v-normalnim-kabate-maly.jpg"><span class="like--h3">Meltdown v "normálním" kabátě</a></li>      
      <li><a href="../clanky/seberizene-domaci-vzdelavani.html"><img src="../pictures/seberizene-domaci-vzdelavani-maly.jpg"><span class="like--h3">Naše sebeřízené domácí vzdělávání</span></a></li>      
     
      </ul>
            </div>
        </main>
        <footer>
            <p>&#169; Ing. Věra Nováčková, 2019</p>
            <p>Autor technického řešení má diagnózu Aspergerův syndrom</p>
        </footer>
    </body>
</html>