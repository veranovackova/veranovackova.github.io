<!DOCTYPE html>
<html lang="cs-cz">
    <head>
        <meta charset="UTF-8">
      	<meta name="viewport" content="width=device-width,minimum-scale=1,initial-scale=1">
        <title>Jak na osamostatnovani-ditete - Věra Nováčková</title>
        <link rel="stylesheet" href="../files/style.css" type="text/css">
    </head>
    <body>
        <header>
            <a href="../index.html">
                <img src="../files/logo.svg" alt="Logo" width="105" height="138">
            </a>
            <nav>
                  <ul>
                    <li><a href="../index.html">Úvod</a></li>
                    <li><a href="../sluzby.html">Služby</a></li>
                    <li class="select"><a href="../clanky.html">Články</a></li>
                    <li><a href="../o-mne.html">O mně</a></li>
                    <li><a href="../kontakt.html">Kontakt</a></li> 
                </ul>
            </nav>
        </header>
        <main>
            <div class="content column__justify-sBetween previewSection--title">
            	<h1>Jak na osamostatňování dítěte - zdravě se na dítě "vyprdnout"</h1>
            	<p class="textMore">Srpen 2021</p>                                                 
            </div>
            
            </dl>
            <article>
            <section> 
<p>Ačkoli úřední dospělosti dosáhl Marek už před pár lety, při procházení dveřmi mu do futer zbývá jenom pár centimetrů a jeho boty zaparkované u dveří připomínají lodní molo, tak stále je malým klukem, který potřebuje moji pomoc a podporu.</p> 
<p>Už téměř 22 let hledám tu tenkou hranici, kdy něco nedělá, protože opravdu nedokáže a kdy chce pomoc, protože je to tak pro něj pohodlnější.  Moc bych si přála, aby jeho schopnosti, a hlavně omezení měly jasné kontury. Ono totiž, když bude mít dítě bolavou nohu a fňukne si: „Maminko, já potřebuji nakrmit“, tak nám bude jasné, že naše pomoc není nutná, ale jde jenom o prosbu blízkosti. U mentálních schopností závislých na momentálním rozpoložení se to poznává těžko. </p>
<p>Nehodlám ho nechat topit se v oblastech, kde moji pomoc jednoznačně potřebuje, ale na mysli mám drobné věci, které pokud je za něj udělám, tam mu ubírám možnost se něco naučit a posunout. Konkrétně u nás hodně vázne sebepéče a obstarávání si osobních věcí. </p>

<p>Specialisté mi doporučují nějakou formu chráněného bydlení. Nechce se mi do toho, ale taky nechci být navždy pečovatelkou a poskytovat mamahotel. Markovi to zatím vyhovuje, já se naděje na osamostatnění vzdát nechci, a tak se pokouším odhadnout  <br>
- Kdy zapomenutý tác na stole mám přičítat roztěkanosti související s poruchou pozornosti a kdy to je lenost?  <br>
- Kdy pohozené kapesníky na schodech jsou známkou vyčerpání energetické kapacity po předchozím náročné výpravě nebo kdy lajdáctvím a názoru, že o úklid se doma stará úklidová četa? <br>
- Kdy se nevrátí do koupelny vytřít podlahu, protože si nutně potřebuje odpočinout od všech podnětů a uzavřít se do ulity čtení článků ve svém pokoji a kdy se jedná o nezájem o férové podmínky ostatních členů rodiny?  </p>

<p>U mého syna hrají priority nejvyšší roli. Co je pro něj důležité, to jde. Dokáže dohodnout a zajistit fakt hodně. Třeba včera, když za mnou přišel s výpočtovými tabulkami k nákladům a výnosům z plánované těžby bitcoinu. A pak jindy mám doma najednou malého chlapečka, který za sebou trousí svršky, kapesníky a drobečky. </p>
<p>Sama na sobě mám ověřený mechanismus, že se nejvíce posouváme tehdy, když se dostaneme mimo komfortní zónu, do nepohody a okolnosti nás donutí. Tak budu i nadále zkoušet poodstoupit a nechat syna, jestli danou věc zvládne sám. Nevzdám to. Protože navzdory všem svým hendikepům doufám, že z Marka bude jednou samostatný muž.   </p>
<p>... Pro lepší orientaci potřebuji mít svoje úkoly označené a nechávám se inspirovat hesly, které na mě v poslední době vyskakují za každým rohem - zdravé sebevědomí, zdravý vztah a dneska jsem v jednom obchodě narazila na zdravou desinfekci - Tenhle svůj úkol si onálepkuji jako ZDRAVĚ SE (na dítě) VYPRDNOUT.  </p>

 
           </section>
                       </article>
            <div class="preview">
            <div class="content column__ration8-4 column__justify-sBetween previewSection--title">
                <h2>Články</h2>
                <p class="textMore"><a href="../clanky.html">Archiv článků</a></p>
            </div>
            <ul class="content column_ration4-4-4 previewSection">
             <li><a href="../clanky/mozek-v-lahvi.html"><img src="../pictures/mozek-v-lahvi.jpg"><span class="like--h3">Nereálná přání: Být mozkem v lahvi</a></li>  
     <li><a href="../clanky/afekt-porozumet.html"><img src="../pictures/afekt-porozumet.jpg"><span class="like--h3">Jak na afekt dítěte: Porozumět</a></li>  
      <li><a href="../clanky/moje-tvoje-nase-veci.html"><img src="../pictures/moje-tvoje-nase-veci.jpg"><span class="like--h3">Věci chci mít pod kontrolou. Dává mi to jistotu. Ale někdy to nedokáži sám.</a></li>  
     </ul>
            </div>
        </main>
        <footer>
            <p>&#169; Ing. Věra Nováčková, 2019</p>
            <p>Autor technického řešení má diagnózu Aspergerův syndrom</p>
        </footer>
    </body>
</html>