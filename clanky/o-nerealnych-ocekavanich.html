<!DOCTYPE html>
<html lang="cs-cz">
    <head>
        <meta charset="UTF-8">
      	<meta name="viewport" content="width=device-width,minimum-scale=1,initial-scale=1">
        <title>O nereálných očekáváních - Věra Nováčková</title>
        <link rel="stylesheet" href="../files/style.css" type="text/css">
    </head>
    <body>
        <header>
            <a href="../index.html">
                <img src="../files/logo.svg" alt="Logo" width="105" height="138">
            </a>
            <nav>
                  <ul>
                    <li><a href="../index.html">Úvod</a></li>
                    <li><a href="../sluzby.html">Služby</a></li>
                    <li class="select"><a href="../clanky.html">Články</a></li>
                    <li><a href="../o-mne.html">O mně</a></li>
                    <li><a href="../kontakt.html">Kontakt</a></li> 
                </ul>
            </nav>
        </header>
        <main>
            <div class="content column__justify-sBetween previewSection--title">
            	<h1>O nereálných očekáváních</h1>
            	<p class="textMore">Září 2021</p>                                                 
            </div>
            
            </dl>
            <article>
            <section> 
<p>„Jé, maminka je doma. Musíme jít na dlouho-blafoš“, ozývá se sotva vstoupím do dveří. Pod slovem „dlouho-blafoš“ se skrývá dlouhá debata na nějaké synovo oblíbené téma. Zatímco vykládám tašky, snažím se o takovou normální formu rozhovoru po příchodu domů. Do debaty se mi ale nechce, mírně ho odmítám, ale jako by mě neslyšel. Jeho nervozita se zvyšuje a svůj požadavek opakuje stále naléhavěji. A najednou se dozvídám "Já čekal, že sotva přijdeš domů, tak se IHNED dáme do debaty." </p>
<p>Kdyby mi to pověděl někdo jiný, tak bych byla zaskočená, že tohle mohl očekávat. U Marka to tak ale bývá. Čím více je jeho potřeba naléhavější, tím méně je schopen (a ochoten) zohledňovat možnosti druhých. Kdo byl někdy svědkem nesplněné žádosti umanutého AS kluka, tak pochopí, že raději sáhnu přes svoje energetické možnosti a požadavek splním. </p>
<p>…Takto to bylo před pár lety. A jak jsme na tom teď?</p> 
<p>Základem každého vztahu je, že spolu trávíme čas. Vztah mámy a syna nevyjímaje. Problém nastává, pokud jsou naše zájmy hodně odlišné, pak se společná témata těžko hledají. A pokud se do toho připlete „jinakost“, může se stát, že ačkoli synovi na výšku futer zbývá sotva pár centimetrů, tak vyžaduje pozornost svojí maminky. Jako by se stal malým klučinou, který chce, aby si s ním maminka hrála. V tom se náš posun stále příliš nedaří (i když frekvence vygradovaných situací významně ubývá).</p>
<p>Oblíbeným tématem mého syna je oblast kryptoměn a počítače. V IT jsem mnoho let pracovala, takže určité povědomí mám, ale jeho témata jsou velmi specifická, navazující na více znalostí a z mé strany vyžadují obrovské mentální nasazení, abych se v daném tématu vyznala a byla zasvěceným diskutérem a nikoli jenom poslouchající vrbou, které vyhučí „díru do hlavy“. </p>
<p>Zlepšení registruji u Markovy schopnosti empatie a ohleduplnosti a to v tom, že Marek splnění své naléhavé potřeby dokáže posunout. A tak mě – až ZÍTRA - čeká dlouhá debata na téma počítačové bezpečnosti. </p>
<p>… prý jsou vztahy dřina. To potvrzuji. O to víc, když jsme každý v trochu „jiném“ světě. </p>
<p>/A stále doufám, že syn najde nějakého vhodnějšího debatéra na jeho speciální témata. To ale někdy později, až bude ochoten trávit čas i s někým „cizím“. / </p>

            
           </section>
                       </article>
            <div class="preview">
            <div class="content column__ration8-4 column__justify-sBetween previewSection--title">
                <h2>Články</h2>
                <p class="textMore"><a href="../clanky.html">Archiv článků</a></p>
            </div>
            <ul class="content column_ration4-4-4 previewSection">
             <li><a href="../clanky/pochopeni-okoli.html"><span class="like--h3">Pochopení okolí - často nenaplněná potřeba rodičů "jiného" dítěte</a></li>  
     <li><a href="../clanky/osamostatnovani-ditete.html"><span class="like--h3">Jak na osamostatnovani dítěte</a></li>  
        <li><a href="../clanky/mozek-v-lahvi.html"><span class="like--h3">Nereálná přání - Být mozkem v lahvi</a></li>  
   
      </ul>
            </div>
        </main>
        <footer>
            <p>&#169; Ing. Věra Nováčková, 2019</p>
            <p>Autor technického řešení má diagnózu Aspergerův syndrom</p>
        </footer>
    </body>
</html>