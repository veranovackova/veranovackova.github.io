<!DOCTYPE html>
<html lang="cs-cz">
    <head>
        <meta charset="UTF-8">
         <meta name="viewport" content="width=device-width, initial-scale=1">
        <title>Okénko do nenásilné komunikace - Věra Nováčková</title>
        <link rel="stylesheet" href="../files/style.css" type="text/css">
        <link rel="stylesheet" type="text/css" href="https://fonts.googleapis.com/css?family=Open+Sans" />
    </head>
    <body>
        <header>
            <a href="../index.html">
                <img src="../files/logo.svg" alt="Logo" width="105" height="138">
            </a>
            <nav>
                  <ul>
                    <li><a href="../index.html">Úvod</a></li>
                    <li><a href="../sluzby.html">Služby</a></li>
                    <li class="select"><a href="../clanky.html">Články</a></li>
                    <li><a href="../o-mne.html">O mně</a></li>
                    <li><a href="../kontakt.html">Kontakt</a></li> 
                </ul>
            </nav>
        </header>
        <main>
            <div class="content column__ration8-4 column__justify-sBetween previewSection--title">
            	<h1>Okénko do nenásilné komunikace: Jak to nemá vypadat</h1>
            	<p class="textMore">Ze života s Aspergerem, Duben 2019</p>
            </div>
            <dl class="mainText">
              <dt><img src="../pictures/okenko-do-nenasilne-komunikace.jpg" /></dt>
              <dd>Být autentická a&nbsp;projevit svoje i negativní emoce je dovednost, kterou jsem se učila na kurzech Nenásilné komunikace. Začátky nebyly snadné.</dd>
            <p class="textMore">Foto: Pixabay</p>
            </dl>
            <article>
            <section>
                 <p>"Jsou to jenom dva balíky vody. To přece není nic těžkého. To mi děláš schválně?"</p>
                 <p>Abyste rozuměli, můj syn chce pít výhradně balenou vodu. Zásobovače mu odmítám dělat, a&nbsp;tak chodí nakupovat s&nbsp;tátou. V&nbsp;sobotu nakoupili. Část jsem umístila do sklepa a&nbsp;část si měl syn odnést k&nbsp;sobě do pokoje. Někdy. No, v&nbsp;sobotu to nebylo a&nbsp;nebylo to ani v&nbsp;průběhu neděle. I&nbsp;v&nbsp;neděli večer balíky stály stejně vyrovnané uprostřed chodby. Brzo ráno měli přijít řemeslníci a&nbsp;do inkriminovaného prostoru si dávají nářadí.</p>
                 <p>Večer mi šel syn popřát dobrou noc, tak jsem na něj zatlačila, že uklizení balíků je už nezbytné. Nepřipomínala jsem se mu v&nbsp;průběhu dne, a&nbsp;tak jsem vnímala určitý díl zodpovědnosti, proto jsem s odnošením části pomohla. Chtěla jsem ale, aby se zapojil, takže 2&nbsp;balíky na něj čekaly. Jedna cesta po schodech. Nic hrozného. Prošel kolem s&nbsp;notebookem a&nbsp;konstatováním "Až ráno. Teď nemůžu. Jsem spací".</p>
                 <p>Po této větě mi hlavou proletělo:<br>                                                                                                                                                                                                                                                                                                                          
                 - Už tisíckrát jsem za něj něco udělala. Jak to bude vypadat v&nbsp;budoucnu?<br>
                 - Řemeslníci přijdou brzo ráno a&nbsp;nebudou mít prostor pro svoje nářadí. Je nutné vyřešit hned.<br>
                 - Vůbec mi s&nbsp;ničím nepomůže. Nikdy mi nevyhoví.<br>
                 - Všechno musí udělat já. Je to furt stejný.<br>
                 ... a&nbsp;změnila jsem se v&nbsp;saň. Popadla mě zlost a&nbsp;s&nbsp;pro mě nečekanou energií jsem balíky rozkopala. Obal se samozřejmě protrhl, a&nbsp;tak se jednotlivé lahve rozkutálely. Zuřivě jsem je vykopala do verandy, kde některé z&nbsp;nich přistály do odloženého nářadí řemeslníků a&nbsp;mezi pytle s&nbsp;materiálem. Hlavou mi proletělo konstruktivní "To tu takhle nemůžu nechat", ale svoji zlost jsem pořád nedokázala dostat pod kontrolu. Pokračovala jsem v&nbsp;defenestraci lahví a&nbsp;vyházela jsem je na zahrádku. Když jsem to dokončila, tak mi lépe nebylo. Naopak jsem si uvědomila, že mě sakramentsky bolí ruka.</p>
                 <p>Vybavil se mi snímek, jak držím jednu z&nbsp;lahví a&nbsp;veškerou silou s&nbsp;ní mrskám o&nbsp;beton s&nbsp;vyřknutím vět, které neobsahovaly jenom slušná a&nbsp;spisovná slova. Jo, tak z toho je ta bolest v&nbsp;zápěstí. Uf, tohle bylo celé špatně.</p>
                 <p>Prvním pocitem je stud - Chovala jsem se jako hysterka. K&nbsp;ničemu to nebylo a&nbsp;navíc jsem si sama ublížila. <br>
                 Vyčítám si absenci klidného řešení - Vždyť jsem mohla ty dva balíky posunout o&nbsp;kousek a&nbsp;nechat v&nbsp;chodbě na místě, kde řemeslníkům nebudou překážet, a&nbsp;na kluka by počkaly. <br>
                 Maličkatá hrdost - Ty jo, já se taky dokážu rozčílit?<br>
                 Frustrace - Ani v takovéhle situaci mi nepomohl.<br>
                 Údiv - To bylo tolik energie. Kde se to ve mně vzalo? </p>
                 <p>Druhý den odpoledne se synem zkoušíme rozebrat. Povídá - "Já jsem se bál, že když budu chodit po schodech, tak se proberu a&nbsp;pak se mi bude špatně usínat."</p>
                 <p>Jako by na mě spadl pytel. To mě vůbec nenapadlo. On mi nepomohl nikoli jako naschvál, ale protože měl strach. S&nbsp;usínáním dlouhodobě válčí. Jsem pitomá.</p>
                 <p>A&nbsp;jaké v&nbsp;tom vidím ponaučení?<br>
                 - V&nbsp;afektu opravdu člověk neslyší.<br>
                 - Když je něco špatně, je dobré řešit rovnou. Neshromažďovat si zásobárnu po pokličkou. Hrozí výbuch.<br>
                 - Postavit závěry na svých domněnkách a&nbsp;soudech je cesta do pekel.</p>
                 <p>. . . ještě na tom musím zapracovat. </p>
                </section>
                       </article>
               <div class="preview">
            <div class="content column__ration8-4 column__justify-sBetween previewSection--title">
                <h2>Články</h2>
                <p class="textMore"><a href="../clanky.html">Archiv článků</a></p>
            </div>
            <ul class="content column_ration4-4-4 previewSection">
            <li><a href="../clanky/jak-to-zvladate.html"><img src="../pictures/jak-to-zvladate-maly.jpg"><span class="like--h3">Jak to, že to zvládáte takto?</span></a></li>
            <li><a href="../clanky/fenomen-zkousky.html"><img src="../pictures/fenomen-zkousky-maly.jpg"><span class="like--h3">Fenomén zkoušky</span></a></li>
            <li><a href="../clanky/chvilka-pro-sebe.html"><img src="../pictures/chvilka-pro-sebe-maly.jpg"><span class="like--h3">Chtěla bych mít chvilku pro sebe</span></a></li>
             </ul>
            </div>
        </main>
        <footer>
            <p>&#169; Ing. Věra Nováčková, 2019</p>
            <p>Autor technického řešení má diagnózu Aspergerův syndrom</p>
        </footer>
    </body>
</html>