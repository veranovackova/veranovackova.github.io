<!DOCTYPE html>
<html lang="cs-cz">
    <head>
        <meta charset="UTF-8">
      	<meta name="viewport" content="width=device-width,minimum-scale=1,initial-scale=1">
        <title>Je Jinakost vidět? - Věra Nováčková</title>
        <link rel="stylesheet" href="../files/style.css" type="text/css">
    </head>
    <body>
        <header>
            <a href="../index.html">
                <img src="../files/logo.svg" alt="Logo" width="105" height="138">
            </a>
            <nav>
                  <ul>
                    <li><a href="../index.html">Úvod</a></li>
                    <li><a href="../sluzby.html">Služby</a></li>
                    <li class="select"><a href="../clanky.html">Články</a></li>
                    <li><a href="../o-mne.html">O mně</a></li>
                    <li><a href="../kontakt.html">Kontakt</a></li> 
                </ul>
            </nav>
        </header>
        <main>
            <div class="content column__justify-sBetween previewSection--title">
            	<h1>Je Jinakost vidět? </h1>
            	<p class="textMore">Březen 2022</p>                                                 
            </div>
            
            </dl>
            <article>
            <section> 
            <p>
            </p>
             <p>
             Občas dostávám od rodičů otázku, zda je „jinakost“ na mém úředně dospělém synovi vidět a odpovídám: Na první pohled ne, ale po chvíli poznáte, že v jeho projevu je něco neobvyklého.
            </p>
             <p>
             JE NA VAŠEM DÍTĚTI „JINAKOST“ VIDĚT? 
            </p>
             <p>
             Marek sice dorostl do dvou metrů, takže běžnou populaci přesahuje minimálně o půl hlavy a výšce odpovídá i konstituce těla, ale na první pohled byste na něm zvláštnost nepoznali. Na ten druhý už ale rozhodně ano. Třeba dneska.
            </p>
             <p>
             Chtěl zjistit podrobnosti k založení P.O.Boxu a tak jsme spolu vyrazili na jednu pražskou poštu. Vystáli jsme frontu a k přepážce šel sám. Využívám každé příležitosti nechat věci jenom na něm.  
            <br>
            Marek: „Chtěl bych si založit P.O.Box“
            <br>
Paní: „Aha, to musím pro kolegyni.“
<br>
Kolegyně Marka okoukla přes sklo sousední přepážky: „Dobrý den, mladý pane. Vy byste chtěl založit poboxík?“, povídá s úsměvem. 
<br>
Marek kývá. 
<br>
„Potřebujeme na to paní vedoucí, která má dneska dovolenou. Prosím, přijďte v pondělí a tady si předtím vyplňte formulář“
<br>
Z boku vidím vyplašený Markův výraz směrovaný na podávaný formulář. Zaregistrovala to i paní „Zvládnete to?“ a paní začala poměrně podrobně vysvětlovat vyplnění formuláře.
            </p>
             <p>
             Zkouším kritickým okem nahlédnout na mého syna. Jak ho možná vidí ostatní lidé a jako mámě mi hlavou hned běží odůvodnění, proč jsou některé věci neobvyklé.
            <br>
            - Mladý muž vysoké postavy, v klukovské mikině s kapucou a klokankovou kapsou na břiše (Nosí ji už několik let, zvykl si na ní a bezpečně ji umí rozpoznat mezi dalším oblečením).
<br>
- Prošlapané boty (Nechce si koupit nové, protože se ještě nerozpadly a vlastně fungují).
<br>
- Odrostlé strniště a místy přeležený ježek vlasů (Už druhý týden se odhodlává, že ho ostříhám, a vždycky je něco důležitějšího nebo je už unavený)
<br>
/U sebepéče a oblečení je jasné, že nejsou v centru zájmu. /
<br>
- Trošku prohrbený postoj nejistého člověka.
<br>
- Monotonní řeč s výraznější hlasitostí, artikulace některých hlásek méně zřetelná.
<br>
- O kapánek delší prodleva na odpověď.
            </p>
             <p>
             Svoje srovnání s „obvyklostí“ zastavuji. Jsem zbytečně kritická a jenom by nám to oběma ublížilo. 
<br>
A rozvíjím pocit spokojenosti a trochu i hrdosti, co dokázal. 
            </p>
             <p>
             Marek dokázal sebrat odvahu a zjišťovat informace k projektu, který si sám vymyslel. A protože informace dostupné na internetu nebyly dostatečné, tak mu stálo za to vytáhnout paty z bezpečného prostředí a dojít se zeptat osobně. 
            <br>
            ... Tomu říkám motivace.
            </p>
                   </section>
                       </article>
            <div class="preview">
            <div class="content column__ration8-4 column__justify-sBetween previewSection--title">
                <h2>Články</h2>
                <p class="textMore"><a href="../clanky.html">Archiv článků</a></p>
            </div>
            <ul class="content column_ration4-4-4 previewSection">  
             <li><a href="../clanky/prasky.html"><img src="../pictures/prasky.jpg"><span class="like--h3">Jak to u nás bylo a je: Prášky</a></li>     
     <li><a href="../clanky/vylety-a-prochazky.html"><img src="../pictures/vylety-a-prochazky.jpg"><span class="like--h3">Jak to u nás bylo a je: Výlety<br>a procházky</a></li>      
    <li><a href="../clanky/jake-zviratko.html"><img src="../pictures/jake-zviratko.jpg"><span class="like--h3">Jakému zvířátku se podobá vaše dítě?</a></li>     
      </ul>
            </div>
        </main>
        <footer>
            <p>&#169; Ing. Věra Nováčková, 2019</p>
            <p>Autor technického řešení má diagnózu Aspergerův syndrom</p>
        </footer>
    </body>
</html>