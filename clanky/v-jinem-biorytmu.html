<!DOCTYPE html>
<html lang="cs-cz">
    <head>
        <meta charset="UTF-8">
      	<meta name="viewport" content="width=device-width,minimum-scale=1,initial-scale=1">
        <title>V jiném biorytmu - Věra Nováčková</title>
        <link rel="stylesheet" href="../files/style.css" type="text/css">
    </head>
    <body>
        <header>
            <a href="../index.html">
                <img src="../files/logo.svg" alt="Logo" width="105" height="138">
            </a>
            <nav>
                  <ul>
                    <li><a href="../index.html">Úvod</a></li>
                    <li><a href="../sluzby.html">Služby</a></li>
                    <li class="select"><a href="../clanky.html">Články</a></li>
                    <li><a href="../o-mne.html">O mně</a></li>
                    <li><a href="../kontakt.html">Kontakt</a></li> 
                </ul>
            </nav>
        </header>
        <main>
            <div class="content column__justify-sBetween previewSection--title">
            	<h1>V jiném biorytmu</h1>
            	<p class="textMore">Říjen 2023</p>                                                 
            </div>
            
            </dl>
            <article>
            <section> 
            
             <p>
             „Marku, máš teď večer nebo ráno“, slyším z telefonu zatímco za okny padá podzimní tma. Je říjen a půl šesté večer, venku už se stmívá a Marek dosnídává jogurty. „Před chvíli jsem vstával, tatínku“. 
             </p>
             <p>
             Markův biorytmus se posouvá, potřeboval by každý den o 2-3 hodiny víc a ted to vychází tak, že večer vstává. Z vedlejší místnosti slyším, jak vypráví o svém pokusu osekat Windows na minimum. „Podařilo se mi to dostat na 4GB a fungujou a to standardní instalace je 16GB“ a podrobně popisuje předchozí fáze, kdy osekání funkcí vedlo k rozbití operačního systému. „A co budeš dneska celou noc dělat?“ „Nevím, tatínku, asi budu testovat, jestli nejde ubrat ještě kousek“. Syn se s tátou málokdy vidí, ale často si volají. Aspoň že tak. 
             </p>
             <p>
             Pak je v pokoji ticho, zastavil se i pravidelný pochod, čtyři kroky, otočka, čtyři kroky, otočka, čtyři kroky... Takhle Marek rázuje, když se potřebuje soustředit, když přemýšlí, když vypráví. Je to lepší než když neví co-by, to se rozplácne v posteli a nebo chodí za mnou „Maminko, budeme si povídat?“ „Tak jo, máš nějaké téma? „Nemám, ale já potřebuju, abychom si povídali.“ 
             </p>
             <p>
             Jsou tři v noci. Z kuchyně se ozývá bouchání plechy, jak si Marek rozpéká pizzu. Je to jediné jídlo, které si je schopen a ochoten ohřát. Po třech letech, kdy se spustil jeho jiný biorytmus už se dokáže zadržet a nevběhnout mi uprostřed noci do pokoje, že chce oběd. Anebo povídat. 
             </p>
             <p>
             Dneska musím vstávat brzy, tak stíhám Marka zachytím rozespalého, aby mi trochu pověděl, jak se v noci měl. Leze do postele stejně oblečený jako byl celý jeho „den“, v trenýrkách. 
             </p>
             <p>
             Není schopen zaměstnání ani v chráněných pracovních podmínkách, napsali v posudku o invaliditě. 
             </p>
             <p>
             Zhruba za týden se jeho biorytmus sladí s tím obvyklým, to pak možná „vyrazíme na výpravu“, jak říká. Možná do Alzy pro nějaké speciální součástky. Nebo se najde nějaká ekonomicko-kryptoměnová přednáška? Plánovat se nedá, protože do poslední chvíle nevím, jestli se bude cítit dostatečně odpočatý, aby byl ochoten vyrazit. Snad to vyjde.
             </p>
             
                
                              
          </section>
           	<article class="content">
				</article>
		<p align="right"><a href="../clanky.html">Archiv článků</a></p>
                       </article>
           	<br>
        </main>
      <footer>
		<p>&#169; Ing. Věra Nováčková, 2019</p>
        <a href="../clanky/jiny-web.html"><span class="like--h3">Máme jiný web, protože i my jsme "jiní"</a><br>
		</footer>
    </body>
</html>
