<!DOCTYPE html>
<html lang="cs-cz">
    <head>
        <meta charset="UTF-8">
      	<meta name="viewport" content="width=device-width,minimum-scale=1,initial-scale=1">
        <title>20 let na hranici komfortní zóny - Věra Nováčková</title>
        <link rel="stylesheet" href="../files/style.css" type="text/css">
    </head>
    <body>
        <header>
            <a href="../index.html">
                <img src="../files/logo.svg" alt="Logo" width="105" height="138">
            </a>
            <nav>
                  <ul>
                    <li><a href="../index.html">Úvod</a></li>
                    <li><a href="../sluzby.html">Služby</a></li>
                    <li class="select"><a href="../clanky.html">Články</a></li>
                    <li><a href="../o-mne.html">O mně</a></li>
                    <li><a href="../kontakt.html">Kontakt</a></li> 
                </ul>
            </nav>
        </header>
        <main>
            <div class="content column__justify-sBetween previewSection--title">
            	<h1>20 let na hranici komfortní zóny</h1>
            	<p class="textMore">Ze života s Aspergerem, Srpen 2020</p>
            </div>
            <dl class="mainText">
              <dt><img src="../pictures/20-let-na-hranici-komfortni-zony.jpg" /></dt>
              <dd>Občas je dobré se zastavit a&nbsp;ohlédnout se za sebe, čím jsme prošli.<br>
               A tak se dívám na cestu, po které jdu společně s&nbsp;mým synem.</dd>
              <p class="textMore">Obrázek šnečka: Marta Nováčková</p>
            </dl>
            <article>
            <section>                                                             
                 <h3>Co jsem se musela naučit, abych dokázala opravdu přijmout synovu „jinakost“?</h3>
                 <p>- Učit se překonat pocit hanby <br>
                 Když udělal něco, co bylo společensky nevhodné. Třeba poplácal paní učitelku po výstřihu, protože potřeboval být dotykově v&nbsp;kontaktu, což se vysvětlilo až dodatečně.</p>
                 <p>- Učit se sama sebe nevytáčet 
                 <br>Když moje i&nbsp;opakované instrukce nevnímal přesto, že jsem stála vedle něj, protože se soustředil na něco jiného.</p>
                 <p>- Učit se mít odvahu nechat ho doma samotného (sotva se naučil telefonovat)
                 <br>Když každý odchod z domova byl nervydrásající záležitostí.</p>
                 <p>- Učit se, že jeho práh bolesti je značně vysoko
                 <br>Když si jednou fňuknul, že ho bolí ručička a&nbsp;v&nbsp;nemocnici zjistili zlomeninu klíční kosti.</p>
                 <p>- Učit se, že vnější motivace přes odměny nefunguje
                 <br>Protože ačkoli chce, tak pozornost mu uniká a&nbsp;v&nbsp;ten správný čas si prostě nevzpomene na naši domluvu.</p>
                 <p>- Učit se akceptovat jeho energetické výkyvy
                 <br>Když s námi jel na výlet, ale do cíle cesty, na kopec, jsme nedošli.</p>
                 <p>- Učit se být stále v pohotovosti
                 <br>Když mi v období puberty i&nbsp;2x týdně volali ze školy do práce, ať si pro něj dojdu, protože vyvádí.</p>
                 <p>- Učit se připustit, že dělám chyby
                 <br>Když lékaři rozhodli o&nbsp;jeho hospitalizaci na psychiatrii a&nbsp;já s tím souhlasila.</p>
                 <p>- Učit se ustát jeho návaly vzteku
                 <br>Kdy v přetíženosti na mě křičel a&nbsp;šel z&nbsp;něj strach.</p>
                 <p>- Učit se ustát kritické pohledy ostatních, když spolu někam jdeme
                 <br>Protože jeho chování pozornost okolí přitahuje a&nbsp;všichni na nás pak koukají.</p>
                 <p>- Učit se nesrovnávat ho s&nbsp;jinými dětmi, ani s&nbsp;jeho sestrou
                 <br>Protože srovnávám nesrovnatelné.</p>
                 <p>- Učit se přijmout jeho naprostý nezájem o&nbsp;cizí lidi
                 <br>Když vzdorovitě odmítal zdravit v&nbsp;obchodě, protože je mu jedno, jestli ostatní mají dobrý den. </p>
                 <p>- Učit se chápat, že je mu skoro pořád horko
                 <br>Když potřebuje běhat polonahý, zatímco já jsem ve svetru.</p>
                 <p>- Učit se nezabývat se malichernostmi
                 <br>Když v letních vedrech vyrazí v&nbsp;tlustých ponožkách v&nbsp;sandálech, protože tak mu to nejvíc vyhovuje.</p>
                 <p>- Učit se argumentovat
                 <br>Protože můj požadavek je schopen vzít v&nbsp;potaz až teprve tehdy, když mu moje důvody dávají logický smysl.</p>
                 <p>- Učit se přijmout, že některé věci mu asi prostě nepůjdou
                 <br>Když i přes veškerou snahu o&nbsp;grafomotorický rozvoj zvládne jenom kostrbatý podpis, a&nbsp;přitom brilantně ovládá maličké šroubky na disku počítače.</p>
                 <p>- Učit se nedělat ze sebe ošetřovatelku
                 <br>Když kašle na péči o&nbsp;svoje tělo a&nbsp;praská mu kůže na patách.</p>
                 <p>- Učit se zkousnout, že chce obědvat rohlíky s&nbsp;jogurtem
                 <br>Když zjistil, že do jeho dosud oblíbeného jídla se dává cibule, která ale po dovaření není v&nbsp;omáčce vidět, což je podezřelé.</p>
                 <p>- Učit se vyhovět a dodržovat pro mě nesmyslné rituály
                 <br>Když potřebuje mít neustále zamčené dveře na dva západy.</p>
                 <p>- Učit se akceptovat, že pobyt venku není nezbytností, bez které se nedá žít
                 <br>Když tráví celé dny ve svém bunkru / pokoji se zataženou roletou.</p>
                 <br>
                 <h3>Každý bod byl vrstvou, ve které jsem se utkala s&nbsp;přijetím synových diagnóz.</h3>
                 <p>Každý z nich mě vháněl na pomezí mojí komfortní zóny a&nbsp; někdy i&nbsp;za její hranice. Chtěla jsem, aby to bylo jinak. Aby to bylo tak, jak jsem byla přesvědčena, že je to správně. Jeho cestu jsem proto vnímala jako nesprávnou, nevhodnou a&nbsp;mnohdy i&nbsp;neslučitelnou se šťastným životem, v&nbsp;jaký jsem pro něj doufala. Se životem, který jsem se mu snažila jako rodič zajistit.</p>
                 <h3>Překonáním svých přesvědčení jsem se učila větší toleranci, důvěře, pochopení a&nbsp;empatii.<br>Ne jenom k&nbsp;synovi, ale taky sama k&nbsp;sobě.</h3>
                 <p>Když se podívám zpět, tak je to dlouhá cesta. Cesta, která zdaleka nekončí. <br>
                 A&nbsp;tak přidávám 21.bod (symbolicky před jeho 21.narozeninami), kdy se <br>
                 -	Učím předat synovi zodpovědnost za jeho rozhodnutí. </p>
                 <p>Dovednost, kterou jsem už mnohokrát myslela, že zvládám, ale stále se objevuje v&nbsp;nových rozměrech. Aktuálně ve spojitosti k&nbsp;synovu vzdělání. Marek do školy totiž přestal chodit, protože všechny pokusy najít soulad mezi požadavky školy a&nbsp;možnostmi syna (omezenými diagnózami), byly marné. Administrativně má přerušené studium střední školy a&nbsp;doma se vzdělává v&nbsp;oblastech, které ho baví. Učí se a&nbsp;je spokojený. Souhlasím s&nbsp;jeho argumentem: „To, že je obvyklé, mít vzdělání doložené „papírem“, přece neznamená, že je to nutné“. Nicméně obavy z&nbsp;budoucnosti zůstávají.</p>
                 <p>Doufám, že cestu najde a&nbsp;neupadne. Pokud ano, tak se mu podaří zase postavit na nohy a&nbsp;pokračovat. Jako máma mohu být konzultantem, se kterým probere možnosti, ale výsledné rozhodnutí je na něm a&nbsp;já mu důveřuji. </p>
                 <h3>Chci totiž, aby se navzdory handikepům, které dostal do vínku, <br>
                  .. mohl stát opravdu dospělým. </h3>
                 </section>
                       </article>
            <div class="preview">
            <div class="content column__ration8-4 column__justify-sBetween previewSection--title">
                <h2>Články</h2>
                <p class="textMore"><a href="../clanky.html">Archiv článků</a></p>
            </div>
            <ul class="content column_ration4-4-4 previewSection">
            <li><a href="../clanky/alternativa-bez-dobrovolne-volby.html"><img src="../pictures/alternativa-bez-dobrovolne-volby-maly.jpg"><span class="like--h3">Alternativa bez dobrovolné volby</span></a></li>   
            <li><a href="../clanky/nez-bouchnou-saze.html"><img src="../pictures/nez-bouchnou-saze-maly.jpg"><span class="like--h3">Než bouchnou saze</span></a></li>
            <li><a href="../clanky/hyperprotektivni-mama.html"><img src="../pictures/hyperprotektivni-mama-maly.jpg"><span class="like--h3">Jak se zrodí hyperprotektivní máma?</span></a></li>
  	    </ul>
            </div>
        </main>
        <footer>
            <p>&#169; Ing. Věra Nováčková, 2019</p>
            <p>Autor technického řešení má diagnózu Aspergerův syndrom</p>
        </footer>
    </body>
</html>