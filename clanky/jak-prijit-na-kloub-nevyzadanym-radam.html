<!DOCTYPE html>
<html lang="cs-cz">
    <head>
        <meta charset="UTF-8">
      	<meta name="viewport" content="width=device-width,minimum-scale=1,initial-scale=1">
        <title>Jak přijít na kloub nevyžádaným radám - Věra Nováčková</title>
        <link rel="stylesheet" href="../files/style.css" type="text/css">
    </head>
    <body>
        <header>
            <a href="../index.html">
                <img src="../files/logo.svg" alt="Logo" width="105" height="138">
            </a>
            <nav>
                  <ul>
                    <li><a href="../index.html">Úvod</a></li>
                    <li><a href="../sluzby.html">Služby</a></li>
                    <li class="select"><a href="../clanky.html">Články</a></li>
                    <li><a href="../o-mne.html">O mně</a></li>
                    <li><a href="../kontakt.html">Kontakt</a></li> 
                </ul>
            </nav>
        </header>
        <main>
            <div class="content column__justify-sBetween previewSection--title">
            	<h1>Jak přijít na kloub nevyžádaným radám</h1>
            	<p class="textMore">Listopad 2022</p>                                                 
            </div>
            
            </dl>
            <article>
            <section> 
            
            <p>
Znáte to? Někdo se vás na něco ptá a sotva dokončí otázku, tak vám vyskočí odpověď. Možná dokonce ještě o kousek dřív, než celá otázka byla vyslovena. Možná jste ze slušnosti dokázali vydržet a slova jste se ujali, až svůj dotaz dokončil. Možná vás horlivost strhla a odpověď z vás začala padat ještě o ždibec dřív, že jste dotyčnému skočili do řeči… Je nám jasno, co potřebuje dotyčný vědět. Je nám jasno, protože my už jsme to prožili. Protože my už víme. Známe. A tak dokážeme poradit. 
      </p>
        <p>
A více co se právě zrodilo? 
<br>Nevyžádaná rada.
<br>Protože odpovídat na položenou otázku rychlou odpovědí, prostě je možné pouze snad ve škole, kdy učitel používá tzv. otázku zjišťovací, kdy odpovědí je Ano/Ne či doplňovací, kdy  stačí v odpovědi uvést správné označení literárního díla, autora, datum bitvy nebo číselný výsledek rovnice. 
       </p>
        <p>
Když koukneme na životní otázky, tak rychlá odpověď snad ani možná není. A přesto se to tak často děje. 
       </p>
        <p>
Například: Já nevím, co s tím klukem. Ráno ho nikdy nemůžu dostat z postele. Co mám dělat?
       </p>
        <p>
To nejsou otázky, na které existuje jednoduchá a rychlá odpověď, a přitom ji stejně často dostáváme. Slyšíme pak - Musí vstávat na budíka. / Prostě ho z postele vystrč. / Ať chodí dřív spát a pak to bude fungovat.
       </p>
        <p>
Radil si může odškrtnout, že na naši otázku odpověděl a někdy se i poplácá po rameni, protože kdyby on byl na našem místě, tak by to zvládl rozhodně líp. 
       </p>
        <p>
Hm…. ale pomohlo nám to? 
<br>Troufám si tipovat, že nikoli. A tak dojdeme k tomu, že je lepší se raději neptat, protože se pak dozvídáme věty, které nám třeba i ublíží a v nejlepším případě jsou nám k ničemu. 
       </p>
        <p>
Jak to udělat jinak? 
<br>Ve světě „jiných“ rodičů je docela častá i situace, kdy bychom radu jako rodiče dostat i chtěli. Opravdu stojíme o tip, jak danou situaci vyřešit líp, ale „rady“, které dostáváme, jsou prostě naprosto k ničemu. Protože nám dotyčný „radí“ ze svého pohledu, z toho, co prožil a pro život okořeněný „jinakostí“ se jeho pohled nehodí. 
       </p>
        <p>
A proto, když se ptáme, tak je dobré říct, jak by nám mohl dotyčný pomoci. 
<br>Plejádě nepoužitelných nevyžádaných rad pravděpodobně zabrání obyčejná žádost: „Víš, já ti to chci jenom povědět.“
       </p>
        <p>
Když jsme na straně, komu byla otázka položena, tak se vyplácí předkládat svůj pohled s vědomím, že se jedná pouze o tip, pouhou inspiraci pro druhého. Pak je velká šance, že takto bude náš pohled i přijímám. 
       </p>
         <p>
A pokud do toho jdeme s tím, že bychom opravdu chtěli tázajícímu být užiteční, tak základem je sběr údajů. Udělat si dostatečně pečlivý obrázek o tom, na co se tazatel ptá.
       </p>
         <p>
Zkusme si to znovu: Já nevím, co s tím klukem. Ráno ho nikdy nemůžu dostat z postele. Co mám dělat?
       </p>
         <p>
- A můžeš mi popsat, jak to u vás ráno vypadá? 
<br>- Jak se ráno vstává často určuje, jaké to bylo večer. Můžeš mi popsat, jak to u vás večer probíhá? 
<br>- Fakt je to každé ráno? Takže i v sobotu?
<br>- Jak to máš ty se vstáváním? Vyskočíš radostně z postele ….         </p>
         <p>
Možná se dotyčnému rodiči uleví už jenom z možnosti vypovídat se. Možná ho potěší, že o něj máte zájem. A možná dokonce při svém vyprávění objeví nějakou skulinku, která ho nenapadla a kterou by mohl zkusit. Možná … Zkuste to. Držím palce, ať vám to jde. 
        </p>
         <p>
... Komunikace je zapeklitá a slova jsou mnohoznačná, a proto -  jestli vám moje „rada“ není jasná, napište mi svoji otázku. Asi se budu chtít vyptat na více podrobností a pak si troufnu nabídnout svůj pohled. 
       </p>
            
          </section>
           	<article class="content">
				</article>
		<p align="right"><a href="../clanky.html">Archiv článků</a></p>
                       </article>
           	<br>
        </main>
      <footer>
		<p>&#169; Ing. Věra Nováčková, 2019</p>
        <a href="../clanky/jiny-web.html"><span class="like--h3">Máme jiný web, protože i my jsme "jiní"</a><br>
		</footer>
    </body>
</html>