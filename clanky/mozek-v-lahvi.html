<!DOCTYPE html>
<html lang="cs-cz">
    <head>
        <meta charset="UTF-8">
      	<meta name="viewport" content="width=device-width,minimum-scale=1,initial-scale=1">
        <title>Mozek v lahvi - Věra Nováčková</title>
        <link rel="stylesheet" href="../files/style.css" type="text/css">
    </head>
    <body>
        <header>
            <a href="../index.html">
                <img src="../files/logo.svg" alt="Logo" width="105" height="138">
            </a>
            <nav>
                  <ul>
                    <li><a href="../index.html">Úvod</a></li>
                    <li><a href="../sluzby.html">Služby</a></li>
                    <li class="select"><a href="../clanky.html">Články</a></li>
                    <li><a href="../o-mne.html">O mně</a></li>
                    <li><a href="../kontakt.html">Kontakt</a></li> 
                </ul>
            </nav>
        </header>
        <main>
            <div class="content column__justify-sBetween previewSection--title">
            	<h1>Nereálná přání - Být mozkem v lahvi</h1>
            	<p class="textMore">Srpen 2021</p>                                                 
            </div>
            
            </dl>
            <article>
            <section> 
<p>
Nereálné přání podpořené umanutostí a urputností (lékaři hovoří o rigiditě myšlení), které „jiné“ děti někdy mají, je opravdu prekérní situace. Jak z toho ven? </p>
<p>U nás to bylo přání být mozkem v lahvi. </p> 
<p>Marek si chtěl dělat svoje projekty, do kterých se uměl zabrat tak, že vůbec nevnímal okolí. A když říkám, že vůbec nevnímal, tak to myslím úplně. Nevšiml si, když okolo někdo prošel. Když se ozvala rána. Když jsem se snažila vtlačit svoji hlavu do jeho zorného pole a něco mu povědět. </p> 
<p>Nebyly to jenom podněty z vnějšku. Soustředění na projekt sabotovaly i informace, které mu přicházely z těla. Únava. Hlad. Žízeň. Záchod. Nechtěl to řešit. Nechtěl, aby ho někdo vytrhával z jeho projektu. Aby mu něco rušilo jeho těžko získanou pozornost. Chtěl mít klid na svoje zkoumání, ať už to bylo cokoli. Ponořil se hluboko a nechtěl odtamtud vystupovat. Projekt ho plně pohltil a on v něm byl šťastný. </p>
<p>S přáním stát se mozkem v lahvi přišel zhruba okolo 8 let. Podrobně popisoval svoji představu, jak by mu tam přes hadičky přicházelo to správné papání, aby se mu dobře přemýšlelo, a hlavně si mohl dělat svoje projekty bez rušení. Povídal to jako vtípek, rozverně a my to i tak brali. </p>
<p>Legrací to přestalo být v době puberty. Jeho tělo se měnilo. Rostl téměř před očima, vyrazily mu vousy, pořád se potil. Přidala se epilepsie korigovaná léky s vedlejšími účinky, kterými byla žravost a nabývání na váze. Dyspraxie, která ho provázela celé dětství, byla ještě výraznější. Pořád se někde bouchal, padal a narážel. V té době na tom byla o dost hůř i jeho psychika. Bylo toho hodně a za mnou chodil zoufalý nešťastný kluk, že se chce stát mozkem v lahvi, protože jeho tělo se pro něj stalo nepřítelem.</p>
<p>Už to nebyl vtip. Bylo to čisté zoufalství a volání o pomoc. On po mně chtěl, abych ho zachránila. A já nevěděla, kudy z toho ven. Zkoušela jsem vysvětlovat nereálnost přání a hledala jsem důkazy, že takto pokročilá věda ještě není. Odvést pozornost. Rozveselit. Zaměstnat něčím jiným. Sžíralo mě to. Úměrně se sílou Markovy úzkosti se zvyšovala naléhavost jeho přání a moje zoufalost z neřešitelnosti situace.</p>
<p>Až jednou, když jsem vyplýtvala všechny moje pokusy o vysvětlení, ze mě vypadlo: „Já vím, ty chceš být mozek v lahvi. Nemusel bys pořád řešit hlad, záchod, žízeň .. mohl by sis v klidu dělat svůj projekt. To by bylo fajn, viď?“<br>.. A k mému překvapení se uklidnil. </p>
<p>Teď už rozumím mechanismu, který platí na nás všechny (i „jiné“ děti): Pokud nám někdo něco sděluje, tak od nás potřebuje především potvrzení, že jeho sdělení rozumíme. Náš názor, hodnocení, návrh řešení, zkušenost a radu mu můžeme nabídnout až v dalším kole. V první řadě potřebuje vědět, že chápeme, co nám povídá.</p> 
<p>Mají vaše děti přání, která nejsou splnitelná? Jak se s jejich naléháním vypořádáváte? </p>
 
           </section>
                       </article>
            <div class="preview">
            <div class="content column__ration8-4 column__justify-sBetween previewSection--title">
                <h2>Články</h2>
                <p class="textMore"><a href="../clanky.html">Archiv článků</a></p>
            </div>
            <ul class="content column_ration4-4-4 previewSection">
            
             <li><a href="../clanky/afekt-porozumet.html"><span class="like--h3">Jak na afekt dítěte: Porozumět</a></li>  
      <li><a href="../clanky/moje-tvoje-nase-veci.html"><span class="like--h3">Moje věci chci mít pod kontrolou. Dává mi to jistotu.<br>Ale někdy to nedokáži sám.</a></li>  
      <li><a href="../clanky/energeticka-bilance-cinnosti.html"><span class="like--h3">Jak to máte?<br>Energetická bilance činností</a></li>  
     
     
      </ul>
            </div>
        </main>
        <footer>
            <p>&#169; Ing. Věra Nováčková, 2019</p>
            <p>Autor technického řešení má diagnózu Aspergerův syndrom</p>
        </footer>
    </body>
</html>