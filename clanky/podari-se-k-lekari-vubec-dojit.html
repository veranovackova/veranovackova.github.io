<!DOCTYPE html>
<html lang="cs-cz">
    <head>
        <meta charset="UTF-8">
      	<meta name="viewport" content="width=device-width,minimum-scale=1,initial-scale=1">
        <title>Podaří se k lékaři vůbec dojít? - Věra Nováčková</title>
        <link rel="stylesheet" href="../files/style.css" type="text/css">
    </head>
    <body>
        <header>
            <a href="../index.html">
                <img src="../files/logo.svg" alt="Logo" width="105" height="138">
            </a>
            <nav>
                  <ul>
                    <li><a href="../index.html">Úvod</a></li>
                    <li><a href="../sluzby.html">Služby</a></li>
                    <li class="select"><a href="../clanky.html">Články</a></li>
                    <li><a href="../o-mne.html">O mně</a></li>
                    <li><a href="../kontakt.html">Kontakt</a></li> 
                </ul>
            </nav>
        </header>
        <main>
            <div class="content column__justify-sBetween previewSection--title">
            	<h1>Podaří se k lékaři vůbec dojít? </h1>
            	<p class="textMore">Červen 2022</p>                                                 
            </div>
            
            </dl>
            <article>
            <section> 
            <p>
            </p>
              <p>
              Zdá se to možná snadné a všichni jsme to nuceni někdy podstoupit. DOJÍT SI K LÉKAŘI. Většinou se řeší, co s námi bude lékař provádět, jak moc nepříjemný zákrok bude, na co se nás bude ptát a jaký bude pravděpodobný výsledek. Možná jsme trochu nervózní a dost možná i otrávení, protože lékařské návštěvy jsou často i o spoustě času. 
            </p>
              <p>
              Pro mě a mého syna se k uvedenému seznamu přidává ještě další hledisko – PODAŘÍ SE K LÉKAŘI VŮBEC DOJÍT?
            </p>
              <p>
              Předchozí den se s dítětem domluvíte, že půjdete k tomu-a-tomu lékaři, vysvětlíte, jak to bude vypadat a pak nadejde okamžik, kdy skutečně máte odejít a dítě se zasekne. Někdy doma, někdy po cestě, někdy těsně před dveřmi ordinace. Co s tím? 
            </p>
              <p>
              Když jsem naše trable někomu vyprávěla, tak jsem obvykle dostávala rady, že mám nechat dítě samotné rozhodovat o svém životě. Hm. Ono se to snadno řekne, ale podstatně hůř udělá. Na spousta důležitých vyšetření u lékařů je třeba opravdu dlouho čekat a snad možná ani zenového mistra by nenechalo v klidu, pokud by na termín čekat přes rok a pak jste tam nepřišli, protože se dítě špatně vyspí a prostě se zasekne, že NE. Navíc některé lékaře vnímám jako opravdu důležité. 
            </p>
              <h3>
              POSTUPNĚ JSEM SI VYTVOŘILA NÁSLEDUJÍCÍ POSTUP
              </h3>
              <p> 
Poplatný k dospělému synovi, který ale stále není natolik samostatný, aby nepotřeboval mojí asistenci. Bojuje s častou únavou, takže například nedostatečné vyspání je fatální záležitost, a proto je ochoten dělat věci jenom takové, které chce anebo, které mu opravdu dávají smysl (což v případě návštěvy lékaře bývá někdy problematické).
            </p>
              <h3>
              1. Příprava společně se synem:</h3>
              <p>- Vysvětlit, proč je daná návštěva lékaře potřeba. Zbytečně nestrašit, nevnášet svoje obavy, ale racionálně zdůvodňovat, tak aby pochopil. 
</p><p>- Vyžádat si souhlas s návštěvou – Pokud nesouhlasí, tak moje vysvětlení bylo špatně, nepřišla jsem s pádnými důvody a je třeba znovu upřesnit.
</p><p>- Teprve po odsouhlasení objednávám termín. Občas Marek dlouho váhá, jestli k danému lékaři půjde. Pokud lékaře objednám bez jeho předběžného souhlasu, tak je potenciální zásek téměř jistotou. 
</p><p>- Přesně stanovit plán 
<br>Co do obsahu – jaké kroky jsou potřeba proto, aby se daná akce podařila (je třeba opravdu pečlivě a dopodrobna uvést vše a nic nevynechat).
<br>Co do načasování – jak dlouho se dá předpokládat, že daná akce zabere času a jak časově náročné jsou jednotlivé kroky
            </p>
              <p>
              Přípravu na eventuální hlad / žízeň / horko / nudu .. jsem hodně řešila, když byl malý. Jeho frustrační tolerance v tomto směru je podstatně lepší. Na vodu a kapesníky už pamatuje sám.
<br>Uvedené kroky vnímám jako preventivní přípravu pro Markovu informovanost a jako podporu samostatnosti, aby věděl, co se na něj chystá.
            </p>
              <h3>
              2. Moje vlastní příprava </h3>
              <p>- Základ mojí vlastní přípravy spočívá především v přijetí potencionálního neúspěchu celé akce. Pevně se držím přístupu, že SYN JE TEN, KDO ROZHODUJE, ZDA K LÉKAŘI PŮJDE.
</p>
<p>- Abych s touhle myšlenkou - že jsme tolik času trávili diskusí, domlouváním termínu a čekáním a pak se nic nekoná – dokázala žít, tak jsem si vytvořila PLÁN, CO JÁ BUDU DĚLAT, POKUD SYN NIKAM NEPŮJDE. 
</p><p>Omluvím se lékaři a budeme čekat na další termín?
<br>Dojdu k lékaři sama?
</p><p>
Každé dva měsíce chodíme na psychiatrii pro recept na léky, které vydrží akorát tak do další návštěvy. Recept by chyběl, a tak návštěvu psychiatra vnímám jako nutnou. Markovi se stále točí rytmus vstávání a návštěva vyšla zrovna na čas, kdy měl ve svém režimu půlnoc. Nebyl k probuzení, k lékaři jsem proto šla sama. Pochopil a recept napsal. 
<br>V tomto případě bylo Markovo chování předvídatelné. Prostě nevstal a já jsem se k tomu musela nějak postavit.</p> 
<p>- A pak jsou situace, kdy jsem už připravená, oblečená, stojím ve verandě a čekám .. čekám .. a čekám. </p>
<p>Co v tu dobu dělá syn? Dílem se balí, obléká a hlavně .. váhá.
<br>Váhá, jestli je to dobrý nápad, jestli na to má dost energie, jestli se mu chce a jestli to je opravdu nutné.  
</p><p> A já stále čekám.</p>
<p>Optimální je, pokud dokážu být potichu. Pokud totiž vyšlu nějakou otázku – Můžu ti nějak pomoct? / Copak ti chybí? - anebo hůř - Už bychom měli jet / Jestli bude zácpa, tak to nestíháme - tak se moje čekání ještě více protahuje.
</p><p>Dlouho jsem nemohla pochopit, proč se moje popohánění zcela míjí účinkem, až jednou jsem se zeptala a dozvěděla se
<br>„Když na mě mluvíš, tak mě vyrušíš z mojí přípravy a já se začnu soustředit na to, co mi říkáš a zapomenu to svoje“. Hm, to dává smysl, a tak mlčím a čekám. Občas kouknu na hodinky a hlavou mi proletí, že už to nemáme šanci stihnout, co si možná vyposlechnu od lékaře za pozdní příchod, jestli nás vůbec vezmou …
            </p>
              <p>
              Abych to dokázala vydržet, tak MÁM PŘEDEM STANOVENÝ ČAS, KDY UŽ JE OPRAVDU NEZBYTNÉ PŘISTOUPIT K PŘEDEM STANOVENÉMU PLÁNU (Návštěvu odvolat nebo jít sama)
<br>Tři minuty před tímto časem Markovi nahlásím, že se už opravdu musí rozhodnout. A podle rozhodnutí se pak zařídím. 
            </p>
              <p>
              .. Tož tak, třeba se bude někomu hodit. Hodně štěstí, milé maminky :)
            </p>
           </section>
                       </article>
            <div class="preview">
            <div class="content column__ration8-4 column__justify-sBetween previewSection--title">
                <h2>Články</h2>
                <p class="textMore"><a href="../clanky.html">Archiv článků</a></p>
            </div>
            <ul class="content column_ration4-4-4 previewSection">  
             <li><a href="../clanky/rodic-jako-ucitel-respektu-a-empatie.html"><img src="../pictures/obrazek-obecny.jpg"><span class="like--h3">Rodič jako učitel respektu a empatie</a></li>      
         <li><a href="../clanky/o-nadhledu.html"><img src="../pictures/obrazek-obecny.jpg"><span class="like--h3">O nadhledu pro podporu dítěte</a></li>     
         <li><a href="../clanky/ja-si-s-tim-neumim-poradit.html"><img src="../pictures/obrazek-obecny.jpg"><span class="like--h3">Já si s tím neumím poradit.<br>Výmluva nebo opravdu neví?</a></li>    
         </ul>
            </div>
        </main>
        <footer>
            <p>&#169; Ing. Věra Nováčková, 2019</p>
            <p>Autor technického řešení má diagnózu Aspergerův syndrom</p>
        </footer>
    </body>
</html>